---
icon: hammer
---

# 2. työvaiheen kuvaus

### **Työvaiheen tarkoitus: rakentaa viisi konkreettista skenaariota, jotka esittelevät, millaisia uusia kasvun logiikkoja, yksiköitä ja koordinaatiotapoja ohjelmoitava talous voi synnyttää.**

\
Skenaariot osoittavat miten talouskasvu voi syntyä uudenlaisesta ohjelmoidusta suhteesta: koordinaation tarkkuudesta, osallistumisen muodoista ja arvon uudelleen määrittelystä. Skenaariot perustuvat todennäköisiin kehityskulkuihin ja valitaan Suomen strategisten vahvuuksien ja tarpeiden näkökulmasta. \
&#x20;\
Esimerkkiskenaarioita:

* **Organisaatiot verkostotaloudessa** \
  Tarkastelee, mitä tapahtuu, kun yhteisöt voidaan perustaa protokollatasolla. Mallit kuten “minuutissa perustettava yhteisö” tarjoavat automaattista kirjanpitoa, verotusta ja hallintaa. Ohjelmoitavat organisaatiot voivat demokratisoida yrittäjyyttä ja yhteisöllistä toimintaa. Kasvu on uusia yhteistyömuotoja.
* **Talouden peli** \
  Pelisuunnittelun näkökulmasta talous näyttäytyy luovan järjestelmän muotoiluna. Monet uudet talousmuodot ovat syntyneet ensin peleissä – ohjelmoitavat talousrakenteet mahdollistavat niiden siirtymisen todellisuuteen. Suomella on erityinen osaamisetu pelisuunnittelun ja systeemiajattelun yhdistämisessä. Kasvu on seurausta siitä, miten talouden pelialueet määritellään ja avataan uusille toimijoille.
* **Älykkäämpi yhteistoiminta** (Clearing-järjestelmä pk-yrityksille) \
  Miten ohjelmoitu, vastavuoroiseen luotonantoon perustuva verkko ratkaisee pk-yritysten käyttöpääoman ja kassavirran haasteita vapauttamalla yritysten sidottua pääomaa ja parantamalla resurssien kiertoa. Kasvu ei vaadi lisäresursseja – vaan älykkäämpää yhteistoimintaa.
* **Verkostojen itsearvonlaskenta** \
  Osoittaa kuinka taloudelliset verkostot voivat laskea mitata ja jakaa arvoa ilman markkinahintaa. Tämä murtaa markkinakeskeisen kasvukäsityksen ja tuo esiin, että kasvua voi tapahtua, kun yhteisöt voivat mitata omaa vaikutustaan. Kasvu on kasvanutta kykyä tunnistaa ja koordinoida monimuotoista arvoa.
* **Avoimen tiedon tuotanto** \
  Mallintaa miten tieteellinen tai kulttuurinen julkaiseminen voidaan järjestää ohjelmoituna yhteisönä, jossa arvo (esim. vaikuttavuus, käyttö) jaetaan osallistujien kesken protokollan kautta. Kasvu on uusia, luovempia ja oikeudenmukaisempia malleja tiedon ja kulttuurin luomiseen ja jakamiseen. Arvo kasvaa verkostomaisesti osallistumisen ja käytön kautta, ohittaen välikäsiä ja luoden kasvua erityisesti aineettomilla aloilla.
