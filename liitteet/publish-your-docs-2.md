---
icon: hammer
---

# 4. työvaiheen kuvaus

**Työvaiheen tarkoituksena on julkaista selkeä ja ajatuksia herättävä selvitys sekä pdf-muodossa että Gitbook-pohjaisena jatkuvana julkaisuprosessina.**\
\
Selvitystyö toteutetaan Gitbook-alustalla, joka tukee yhteisöllistä muokkausta ja mahdollistaa päivitysten versionhallinnan. Tämän seurauksena selvitys julkaistaan myös digitaalisena versiona: verkossa ehdotettujen ja hyväksyttyjen versiopäivitysten kautta muotoutuvana hypertekstinä.

Valittu julkaisuprosessi tukee ohjelmoinnillisen ajattelun sekä kirjoittamisen ja lukemisen uusien käytäntöjen hyödyntämistä työskentelyn aikana. Digitaalisen julkaisun tavoitteena on kiteyttää selvityksen ydinväitteet, skenaariot ja suositukset helposti jaettavassa ja omaksuttavassa muodossa. Tarkoituksena ei ole vain valmiin raportin kirjoittaminen, vaan vuorovaikutusta rakentava julkaiseminen, joka dokumentoi prosessia ja mahdollistaa sen seuraamisen.
