---
icon: layer-group
cover: ../.gitbook/assets/intro-banner-alt.svg
coverY: 0
layout:
  width: default
  cover:
    visible: true
    size: full
  title:
    visible: true
  description:
    visible: false
  tableOfContents:
    visible: true
  outline:
    visible: true
  pagination:
    visible: true
  metadata:
    visible: false
---

# Talous merkitysten, arvojen ja suhteiden tuottamisen mediana

#### **Aluksi**

_Tämä raportti on arkkitehtuurinen ja kulttuurinen interventio. Tavoitteemme on tehdä talouspolitiikalle sama, minkä TCP/IP teki tietoliikenteelle: ei korjata vanhaa järjestelmää, vaan määritellä uusi kerros, jonka päälle talouden tulevaisuus ja sen kasvu voidaan rakentaa. Kun hyväksymme, että talous on "informaation välitystä" eikä "niukkuuden hallintaa", tämän raportin analyysi ja sen ehdotukset muuttuvat magiikasta yhdessä toteutettavan muutoksen logiikaksi._

### **1. Miksi talouskasvun käsite on päivitettävä**

Olemme tottuneet ajattelemaan taloutta järjestelmänä, jota säännellään, mitataan ja ennustetaan. Mutta mitä jos se onkin jotain aivan muuta?

Mitä jos talous on _media_ – väline, jolla ilmaisemme arvoja, rakennamme suhteita ja organisoimme yhteistä elämää?

Kun katsomme maailmaa vuonna 2025, näemme paradoksin. Meillä on käytössämme ihmiskunnan historian tehokkaimmat työkalut: globaalit tietoverkot, rajaton laskentateho ja generatiivinen tekoäly. Silti yhteiskuntamme käyttöjärjestelmä – talous – tuntuu yhä kankeammalta, hauraammalta ja eriarvoisemmalta. Kuin tiensä päähän tulleelta.

Se ei tunnista planeetan ekologisia rajoja, se ei osaa arvostaa hoivaa tai luottamusta, ja se vaatii jatkuvaa velkaelvytystä pysyäkseen pystyssä.

Miksi? Koska yritämme pyörittää 2020-luvun yhteiskuntaa 1800-luvun taloudellisella ohjelmistolla. Talouskasvun todellinen tulppa on tässä.

Tämä raportti esittää radikaalin väitteen: **Talouskasvun seuraava vaihe ei synny siitä, että tehostamme vanhan järjestelmän mukaista toimintaamme. Se syntyy siitä, että ymmärrämme talouden ohjelmoitavana mediana.**

### **2. Talous ei ole vain järjestelmä – se on media**

Tämän raportin keskeinen oivallus on seuraava:

**Talous on media – väline, jonka kautta yhteiskunta ilmaisee, laskee ja organisoi sitä, mitä pitää arvokkaana.**

Tämä tarkoittaa myös, että se mitä voimme kulloinkin taloudellisesti ilmaista, laskea ja organisoida on aina riippuvaista tähän käytettävissä olevista välineistä.

Talouden jokainen uusi keinovalikoima (medium) on laajentanut taloudellisen ilmaisumme ja koordinaatiomme kielioppia. Väitämme, että nykyiset nopeat laskennalliset verkostot, joilla on valtava tietojenkäsittelyn ja tiedollisen kytkeytyvyyden kapasiteetti, eivät ole poikkeus. Ne ovat uusi taloudellis-organisatorisen ilmaisun medium. Ja ne tulevat muuttamaan radikaalisti taloudellisen koordinaatiomme luonnetta.

#### _**Talouden mediamurros — kahdesta historian näkökulmasta katsottuna**_

_**Kun väline muuttuu, yhteiskunta muuttuu**_

Historia on opettanut meille yhden asian uusista medioista: kun ihmiskunnan kommunikaatioväline (medium) muuttuu, myös yhteiskunnan rakenne muuttuu. Tai kuten Marshall McLuhan kuuluisasti sanoi, “the medium is the message”: minkä tahansa uuden median ydinviesti on se muutos mittakaavassa, rytmissä tai muodossa, jonka uusi medium tuo inhimilliseen toimintaan. \
\
Tämä raportti kysyy siksi: Mikä on uuden syntymässä olevan taloudellisen mediumin viesti meille ja käsityksellemme taloudelliselle kasvusta? Mikä on se muutos mittakaavassa, rytmissä ja muodossa, jonka se tuo taloudelliseen toimintaamme?

Kirjoitustaito mahdollisti lait ja valtiot. Painokone ei vain tuonut kirjoja, se loi modernin sopimusjärjestelmän. Internet ei vain tehostanut kommunikaatiota, se muutti identiteetit, politiikan ja kulttuurin. Kun talous alkaa nyt muistuttaa yhä enemmän “kommunikaatiovälinettä”, mitä tapahtuu käsityksellemme arvosta, vaihdosta ja koordinaatiosta? Mikä tapahtuu talouden kasvulle kun suhteemme talouteen muuttuu pelkästä "luku-oikeudesta" (Read Only) "luku- ja kirjoitusoikeudeksi" (Read/Write)?

On selvää, että se ei vain nopeuta vanhaa, vaan luo täysin uusia taloudellisen interaktion muotoja, rytmejä ja mittakaavaa.

_**Mistä tämä johtuu?**_

Kun talouden medium muuttuu, muuttuu myös taloudellisen toiminnan merkitys, hallinta, organisointi ja kenelle taloudellinen toimijuus on ylipäätään mahdollista. \
\
Jokainen talouden kehitysvaihe on seurannut sen median muutosta.

**Taloudellisen median evoluution lyhyt historia**

_1. Varhaiset yhteisöt: talous suhteissa, ei mittana_

Varhaisimmat yhteisöt eivät tarvinneet markkinoita tai hintoja. Arvo syntyi suhteissa: rituaaleissa, vastavuoroisuudessa, luottamuksessa ja sosiaalisesti tunnetussa velassa. Talous oli tämän muistia rituaaleissa ja yhteisön koordinaatiossa, ei yksikköön pakotettua laskentaa.

_2. Kirjoitetun kielen ja kirjanpidon synty: talous alkoi muistaa itseään_

Kirjoitus kehittyi kirjanpidosta. Sen myötä talous ei ollut enää muistissa, vaan ulkoinen, pysyvä ja säilyvä tila: velat, sopimukset, omistukset voitiin nyt tallentaa ulkoiseen muotoon. Kirjoitus loi talouden ensimmäisen universaalin laskennan kielen – tilinpidon – jonka avulla valtioiden ja instituutioiden koordinointi saattoi laajeta suuremmaksi kuin yksittäisen henkilön muisti.

_3. Markkinat:  talous alkoi laskea itse_

Teollisen aikakauden myötä taloutta ei määrittänyt enää yksittäinen kirjanpitojärjestelmä, vaan markkinat – hajautettu taloudellinen laskentakone, jossa riippumattomat toimijat, kukin omasta paikallisesta näkökulmastaan, osallistuivat verkoston laskentaan. Markkinoiden hinnan muodostus oli proto-algoritminen koordinaatiokone (nk. “näkymätön käsi”):

* itsenäiset toimijat → yhteinen signaali
* paikallinen tieto → globaali koordinaatio
* kilpailu → emergentti optimointi

Sen logiikka oli vallankumouksellinen: ensimmäistä kertaa verkosto itse alkoi laskea tilaansa hajautetusti. Sen myötä talous alkoi toimia kuin primitiivinen tietokone: miljoonat itsenäiset toimijat pystyivät koordinoitumaan ilman keskitettyä ohjausta hintasignaalin välityksellä. Mutta “näkymätön käsi” osasi laskea ja koordinoida vain yhtä asiaa: hintaa.

_4. Alustatalous: talouden ohjelmallinen järjestys alkaa hahmottua_

Viimeiset kaksi vuosikymmentä toivat seuraavan mediumin: datan, koneoppimisen ja ohjelmoidun pääsynhallinnan. Alustatalous loi uuden tavan laskea taloutta, joka puuttui markkinoilta ja perustui _verkoston keskitetyn kokonaiskuvan hallintaan_:

* markkinoilla toimijat näkivät vain omat hintansa ja kirjanpitonsa tilan
* alustoilla yksi toimija näki koko verkoston, sen tilan, suhteet ja sen kaikki muutokset

Tämän mahdollisti uusi laskennallinen logiikka: kyky nähdä verkosto kokonaisuudessaan ja optimoida sitä reaaliajassa. Alustat kuin ratkaisivat markkinoiden “sokean koordinaation” tai “näkymättömän käden” ongelman: ne näkivät kysynnän, tarjonnan, käyttäytymisen, suhteet ja työnjaon samaan aikaan koko verkostossa. Mutta tämä kyky oli:

* omistettu
* suljettu
* ja suunnattu yksittäisen yrityksen voiton rahalliseen maksimointiin, ei verkoston kokonaishyötyyn tai sen kykyjen kasvattamiseen.

Alustoista tuli uusia koordinaattoreita, mutta niiden taloudellinen kielioppi oli suljettu ja ekstraktiivinen. Se perustui kykyyn nähdä koko sosiaalinen graafi ja hyväksikäyttää sitä. Talous alkoi muistuttaa ohjelmistoa, joka päivittyi jatkuvasti, mutta vain yhden toimijan ehdoilla. Talouden kieli muuttui ohjelmoiduksi – mutta ohjelmiston kielioppia ei voinut itse muokata.

<details>

<summary><em>Miksi s<strong>osiaalinen media on jo taloudellinen media?</strong></em></summary>

**Mitä tapahtuu, kun kommunikoinnin välineet muuttuvat – mutta talouden kieli ei?**\
Sosiaalinen media lupasi demokratian: jokainen sai äänen, kanavan ja yleisön. Mutta taustalla toimi koko ajan kaksikerroksinen järjestelmä:

1. **Semiottinen kerros:** horisontaalinen ja avoin. Kaikki voivat tuottaa sisältöä, jakaa, kommentoida ja osallistua. Käyttäjillä on “kirjoitusoikeus” viesteihin ja merkityksiin.
2. **Taloudellinen kerros:** hierarkkinen ja suljettu. Sisällön synnyttämä taloudellinen arvo – huomio, data, näkyvyys, yhteydet – ohjautuu yksisuuntaisesti alustalle ja sen omistajille. Käyttäjillä ei ole kirjoitusoikeutta tähän kerrokseen. Sen koodi on lukittu.

Sosiaalinen media demokratisoi puheen, mutta ei taloudellista toimijuutta. Kaikki sisältö – niin _caffè latte_-kuvat kuin kansamurhan todistusaineistot – muunnetaan yksisuuntaisesti arvoksi alustalle ja sen omistajille. Käyttäjillä ei ole pääsyä siihen protokollaan, joka määrittää, kuka hyötyy ja miten arvo virtaa.

**Seuraava murros:** talouden protokollien demokratisointi – siirtyminen malliin, jossa myös arvonlaskennan ja koordinaation logiikka on verkoston jäsenten itsensä ohjelmoitavissa. Jos sosiaalinen media osoitti, miten merkityksiä voidaan jakaa horisontaalisesti, ohjelmoitava taloudellinen media näyttää, miten sama voidaan tehdä arvolle, koordinaatiolle ja taloudelliselle toimijuudelle.

</details>



_5. Lohkoketjut: verkosto näkee itsensä, mutta osaa laskea vain vanhalla logiikalla_

2010-luvulla lohkoketjut avasivat seuraavan oven taloudelliselle laskennalle. Ensimmäistä kertaa verkko pystyi pitä­mään kirjaa itsestään ilman keskitettyä operaattoria: verkko saattoi nyt pitää yllä tilaansa (state) yhdessä, suorittaa sääntönsä hajautetusti ja tuottaa luottamuksen tähän matemaattisesti, ilman keskitettyä operaattoria.

Lohkoketju kuin ratkaisi laskennan infrastruktuurin (konsensus, jaettu tila, ohjelmoitava logiikka), mutta ei pystynyt vielä tarjoamaan uutta taloudellista kielioppia, jolla ilmaista (muuta kuin vanhaa logiikkaa):

* mitä yksikköä käytetään (raha),
* mikä on pääsignaali (hinta),
* mikä on optimointitavoite (voitto, tokenin arvo),
* miten valta jakautuu (pääoma = ääni / governance).

Lohkoketju siis ratkaisi valtion ja alustan ongelman (“kuka omistaa kirjanpidon?”), mutta ei sisältänyt ratkaisua taloudellisen logiikan hajauttamiseen: kuka saa määritellä, mitä arvo on? Kuka saa osallistua sen määrittelyyn mistä pidetään kirjaa? Se kyllä osasi tehdä komputaation ja pitää yllä verkoston tilaa hajautetusti, mutta ei osannut ilmaista taloudellista merkitystä hajautetusti. Se onnistui hajauttamaan laskennan tilan, mutta ei vielä sen merkityksen antoa. Toisin sanoen, se ei kyennyt vielä hajauttamaan taloudellista toimijuutta ja ilmaisua verkoston toimijoille itselleen. Tekninen komputaatio hajautettiin – taloudellista ei.

<details>

<summary><em>Miksi lohkoketju ja krypto ei muuttanut taloutta?</em></summary>

**Mitä tapahtuu, kun infrastruktuuri muuttuu – mutta talouden kieli ei?**\
Lohkoketju osoitti, että verkosto voi panna omat sääntönsä täytäntöön ja saavuttaa konsensuksen tilastaan hajautetusti. Mutta se ei muuttanut talouden logiikkaa: sitä, mitä talous osaa ilmaista ja laskea.

**Ongelma: Taloudellinen sokeus**\
Lohkoketju

* näkee verkon tilan
* mutta ei ymmärrä verkon arvoa
* eikä tue uusia tapoja määritellä tai jakaa arvoa

Se hajautti verkon tilan (replicated state), mutta säilytti vanhan kapitalistisen kieliopin:

* arvo = hinta
* valta = omistus
* koordinointi = markkina
* tavoite = tuotto

Käytännössä sen ainoa yhteentoimivuuden protokolla on edelleen fiat-raha.

**Tulos:** teknologiassa uusi aikakausi, taloudessa sama logiikka.

**Miksi näin kävi?** Lohkoketjut keskittyivät kysymykseen kuka omistaa kirjanpidon, mutta eivät kysyneet: kuka saa määritellä, mitä arvo on? Ne olettivat, että jos teknologia muuttuu, talous muuttuu. Mutta talous ei muutu, jos sen protokollaa ei muuteta.

**Lohkoketjun paradoksi** = Teknisesti hajautettu +  taloudellisesti keskitetty

**Opetus Suomelle**\
Jotta talous todella muuttuisi, pelkkä teknisen infrastruktuurin muuttaminen ei riitä. Se ei muuta itsessään mitään, jos sitä pyöritetään edelleen vanhan talouden kieliopilla. Tarvitsemme uuden taloudellisen kieliopin – protokollat, joilla verkot voivat itse laskea, ilmaista ja jakaa arvoa. Tämä on ohjelmoitavan talouden todellinen avaus: ei uuden ketjun rakentaminen, vaan talouden kielen muuttaminen.&#x20;

</details>



_6. Mitä tapahtuu seuraavaksi?_ \
\
Meidän käsityksemme on selvä: Seuraava looginen askel tässä evoluutiossa ovat **hajautetun taloudellinen toimijuuden ja tekijyyden protokollat.**

Taloudesta tulee ilmaisuväline — ohjelmallinen kieli, jolla yhteisöt voivat määritellä oman arvontuotantonsa ja koordinoida sen.

Tämä on se muutos, johon tätä johdanto seuraavat skenaariot ja suositukset tässä raportissa valmistelevat. Siinä siirrymme itse talouden protokollan uudistamiseen ja sen mahdollistamaan _hajautettuun taloudelliseen toimijuuteen_. Se tarkoittaa, että:

* arvon määrittely, laskenta ja koordinointi hajautetaan verkon reunoille
* taloudellinen kieli ei enää ole yhden laskentalogiikan varassa
* yhteisöt, kunnat, organisaatiot ja verkostot voivat ohjelmoida omat taloutensa
* talous ei ole enää markkinoiden tai alustojen “kone”, vaan yhteinen ja yhteisesti verkon reunoilta ohjelmoitavissa oleva media

Tämä on ratkaiseva askel: Talous ei ole enää vain järjestelmä, jota verotetaan, säädellään tai optimoidaan. Taloudesta tulee tila, jota voidaan yhdessä suunnitella, kirjoittaa, kokeilla ja ilmaista.

<details>

<summary><em><strong>Taloudellisen median evoluution lyhyt historia (hyvin lyhyesti)</strong></em></summary>

1. **Rituaalit & muisti = sosiaalinen mutta skaalautumaton laskenta**\
   Arvo laskettiin suhteina ja velvoitteina – älykästä, mutta ilman pysyvää mediaa tai verkostomaista skaalaa.<br>
2. **Kirjoitettu kirjanpito = formaali mutta paikallinen laskenta**\
   Arvo sai pysyvän muodon: velat, oikeudet, sopimukset. Laskenta oli johdonmukaista, mutta sidottu yhteen paikkaan ja yhteen kirjaan.<br>
3. **Markkinat = hajautettu mutta sokea laskenta**\
   Hinta mahdollisti verkostotason koordinaation, mutta vain yhdessä ulottuvuudessa: kaikki arvo pelkistyi yhdeksi luvuksi.<br>
4. **Alustatalous = keskitetty mutta tietävä laskenta**\
   Algoritmit näkivät koko verkoston ja optimoivat sitä reaaliaikaisesti — mutta vain yhden toimijan ehdoilla.<br>
5. **Lohkoketjut = hajautettu mutta taloudellisesti sokea laskenta**\
   Jaettu tila ja matemaattinen luottamus, mutta ilman kykyä ilmaista tai laskea muuta kuin yhtä annettua taloudellista logiikkaa (ledger + token).<br>
6. **Ohjelmoitava talous = hajautettu ja taloudellisesti älykäs laskenta**\
   Protokollat, agentit ja jaettu talouslogiikka mahdollistavat monidimensionaalisen arvon laskennan verkoston kokonaisuudessa ja taloudellisen toimijuuden jakamisen verkoston reunoille.<br>

**Muisti → sosiaalinen / skaalaamaton**

**Kirjanpito → formaali / paikallinen**

**Markkinat → hajautettu / sokea**

**Alustat → keskitetty / tietävä**

**Lohkoketjut → hajautettu / taloudellisesti sokea**

**Ohjelmoitava talous → hajautettu / taloudellisesti älykäs**

</details>



<details>

<summary><em><strong>Taloudellisen median evoluution lyhyt historia</strong></em> </summary>



| Aikakausi                                                 | Media (talouden ilmaisutaso)              | Talouden muoto (mitä verkosto osasi laskea ja miten se koordinoi)                                                                                                                                    |
| --------------------------------------------------------- | ----------------------------------------- | ---------------------------------------------------------------------------------------------------------------------------------------------------------------------------------------------------- |
| 1. Rituaali ja muisti                                     | Sosiaalinen sopimus, vastavuoroisuus      | Arvo sidottu suhteisiin; koordinaatio syntyi yhteisöllisestä muistista ja luottamuksesta ilman formaaleja mittareita                                                                                 |
| 2. Kirjoitettu kirjanpito                                 | Taulukot, numerot, merkit                 | Arvo sai pysyvän ja jaettavan muodon: tilit, velat, sopimukset → valtioiden, verotuksen ja markkinoiden synty; talous sai formaalin kielen                                                           |
| 3. Markkinat (teollinen raha)                             | Hintasignaalit hajautettuna laskentana    | Talous alkoi “laskea itse”: markkinat toimivat proto-algoritmisena koordinaatiokoneena, mutta laskenta oli yksidimensionaalista (vain hinta näkyi)                                                   |
| 4. Alustatalous (digitaalinen data)                       | Alustat, algoritmit, verkostot            | Keskitetty verkostokomputaatio: alustat näkivät koko verkoston ja optimoivat sitä reaaliajassa → ohjelmallinen koordinointi, mutta suljettu ja ekstraktiivinen talouskielioppi                       |
| 5. Lohkoketjut (jaettu tila)                              | Hajautettu yhteinen tilikirja, konsensus  | Verkosto oppi omistamaan ja päivittämään yhteistä tilaa matemaattisesti – mutta talouden kieli jäi yksitasoiseksi (yksi ledger, yksi token); tekninen desentralisaatio ilman jaettua talouslogiikkaa |
| 6. Ohjelmoitava talous (distributed economic computation) | Protokollat, agentit, hajautettu laskenta | Talouden logiikasta tulee muokattavaa: verkosto voi itse määritellä, laskea ja ohjata arvoa; taloudellinen toimijuus siirtyy reunoille; ekonomia voidaan suunnitella, testata ja päivittää           |

</details>



<details>

<summary><em>Mitä eri mediat mahdollistavat &#x26; mitä eivät<strong>?</strong></em></summary>



| Media                                                                                             | Mitä mahdollisti                                                                                                                                                             | Mitä ei vielä mahdollistanut                                                                                                                                                            |
| ------------------------------------------------------------------------------------------------- | ---------------------------------------------------------------------------------------------------------------------------------------------------------------------------- | --------------------------------------------------------------------------------------------------------------------------------------------------------------------------------------- |
| **1. Rituaali & Muisti** (sosiaalinen sopimus)                                                    | <p>• Suhteisiin perustuva arvo<br>• Vastavuoroisuus &#x26; luottamus<br>• Koordinaatio ilman formaaleja mittareita</p>                                                       | <p>• Skaala: arvo ei siirtynyt yhteisön ulkopuolelle<br>• Dokumentointi: ei pysyvää, jaettavaa muistia<br>• Abstrakti arvo jäi näkymättömäksi</p>                                       |
| **2. Kirjoitettu kirjanpito** (merkinnät, taulukot, numerot)                                      | <p>• Pysyvä ja jaettava tila (shared state)<br>• Velkojen ja omistusten formaali kieli<br>• Hallinnon ja markkinoiden laajeneminen</p>                                       | <p>• Laskenta oli staattista ja paikallista<br>• Ei verkostotason dynamiikkaa<br>• Arvo oli yksisuuntaista: mitattavissa vain kirjanpitona, ei suhteina</p>                             |
| **3. Markkinat & Teollinen Raha** (hinta hajautetun laskennan signaalina)                         | <p>• Hajautettu taloudellinen koordinaatio (“verkosto laskee itse”)<br>• Emergentti optimointi ilman keskusta<br>• Yhteismitallisuus hinnan kautta</p>                       | <p>• Laskenta oli yksiulotteista: vain hinta näkyi<br>• Ei näkemystä verkoston rakenteesta<br>• Ei kykyä ilmaista ekologisia, sosiaalisia tai kollektiivisia arvoja</p>                 |
| 4. **Digitaalinen data & Alustatalous** (algoritmit, verkostot)                                   | <p>• Keskitetty verkostonäkökyky (“god-view”)<br>• Reaaliaikainen optimointi<br>• Käytettävyyden ja datan arvo</p>                                                           | <p>• Kyky oli keskitetty ja omistettu<br>• Omistajan "social graph exploitation and extraction"<br>• Talouden kielioppia ei voinut itse muokata</p>                                     |
| **5. Lohkoketjut & Jaettu tila** (konsensus, yhteinen ledger)                                     | <p>• Jaetun tilan omistus ilman keskusta<br>• Matemaattisesti tuotettu luottamus<br>• Säännöt suoritettiin hajautetusti</p>                                                  | <p>• Talouslogiikka jäi yksitasoiseksi (“one ledger, one token”)<br>• Ei kykyä ilmaista monimuotoista arvoa<br>• Taloudellinen merkitys laskettiin edelleen vanhalla pääomakielellä</p> |
| **6. Ohjelmoitava talous & Distributed Economic Computation** (edge agency, protokollat, agentit) | <p>• Arvon monikielinen ilmaisu<br>• Arvonkalkyylin, laskennan ja governance-kerroksen siirtyminen reunoille<br>• Talouden suunnittelu, testaus ja päivitys protokollina</p> | <p>• Kehitys kesken: tarvitaan uudet protokollat (tämä on ECSA:n työn ydin)<br>• Tarvitaan institutionaalinen konteksti, jossa kokeilla uusia talousgrammoja</p>                        |

</details>



#### **3. Mikä muuttuu ohjelmoitavassa taloudessa?**

Talouden ohjelmoitavuus ei tarkoita vain automaatiota. Se ei tarkoita vain optimointia. Se ei tarkoita vain digitalisaatiota. **Se on valtaa muokata talouden perusrakennetta:  sen kieltä, logiikkaa ja yhteistoiminnan muotoja.**

Se tekee mahdolliseksi määritellä uudelleen:

* mitä lasketaan arvoksi,
* kenen suhde talouteen on pelkkää osallistumista ja kenen on toimijuutta,
* millä laskentalogiikalla arvoa mitataan ja jaetaan.

Toisin sanoen: Talouden sääntöjä ei tarvitse enää vain hyväksyä ja seurata, ne voidaan suunnitella. Ja suunnitella alhaalta ylös ilman, että menetetään mitään keskitetyn taloudellisen ilmaisun aikaisemmin tuomasta koordinaatiosta.

Ja tässä murroksessa tapahtuu kolme keskeistä siirtymää:

**Vanha**                                             **Uusi**

_Keskitetty hallinta                         Hajautettu toimijuus_

_Varastointi                                      Virtaus_

_Yksi mittari (voitto/hinta)            Moniulotteinen laskenta_

Tämä muuttaa talouden luonteen: talous ei ole enää pelkkä vaihdon alusta, vaan siitä tulee **koordinaation kieli.**

Tämä muutos haastaa kolme talouden taustaoletusta:

* että arvo on pakko olla annettu eikä se voi olla määriteltävissä toimijoiden itsensä toimesta,
* että koordinaatio voi tapahtua vain hierarkioiden ja markkinoiden kautta, ja
* että talous on neutraali järjestelmä eikä kulttuurinen ja polittinen ilmaisuväline.

Ohjelmoitavassa taloudessa nämä oletukset eivät enää pidä paikkaansa:

* arvo voidaan ilmaista uudelleen hajauttesti,
* koordinaatio voidaan toteuttaa verkossa ilman keskitettyjä portinvartijoita, ja
* talous voi olla yhteiskunnallinen media eli **tila, jossa uusia taloudellisia muotoja voidaan luoda, testata ja jakaa.**

Toisin sanoen, kun talouden kieli muuttuu media-alustaksi:

* taloudellinen toimijuus siirtyy keskuksesta reunoille
* koordinaatio ei perustu omistukseen, vaan protokolliin
* arvo ei ole yksiulotteinen, vaan monikielinen

#### **4. Mitä tämä tarkoittaa talouden kasvulle?**

Kun talous muuttuu media-alustaksi, myös kasvu muuttuu: se ei ole enää vain määrän lisääntymistä, vaan kasvavaa kykyä ilmaista, tunnistaa ja koordinoida arvoa.

Talouden kasvu alkaa tarkoittaa:

* uusia taloudellisia yhteisöjä ja organisaatiomuotoja,
* uusia laskennan ja mittaamisen logiikkoja,
* uusia tapoja arvottaa työ, ekologia, hoiva ja kulttuuri,
* uusia osallistumisen tapoja, jotka eivät perustu omistukseen tai pääomaan.

Kasvun ydinkysymys muuttuu muotoon: m**itä arvoa haluamme tuottaa — ja millä logiikalla haluamme sen jakaa?**

Kasvu on tulevaisuudessa vähemmän kilpailua kapasiteetista ja enemmän kasvavaa:

* koordinointikykyä
* ilmaisukykyä
* yhteistoiminnan muotojen laajentamista.

Jos talouden vanha kasvu oli ekstensiivistä – lisää hiiltä, lisää työtunteja, lisää velkaa – niin ohjelmoitavan talouden uusi kasvu on intensiivistä: lisää älykkyyttä, lisää koordinaatiota, lisää merkitystä.

Tässä raportissa esittelemme mm. skenaarioita, joissa kasvu syntyy:

* Oman likviditeetin luomisesta keskinäisellä luottamuksella: Kun PK-yritykset voivat kuitata saamisiaan toisilleen ilman pankkirahaa, talous kiihtyy ilman lisävelkaa ja taloudellinen toimijuus siirtyy itse tuottavan verkoston käsiin.
* Jaetusta älykkyydestä: Kun tekoäly on yhteistä infrastruktuuria eikä yksityistä omaisuutta, koko yhteiskunta viisastuu.
* Uusista ilmaisumuodoista: Kun kulttuuri ja luovuus eivät ole vain "sisältöä" vaan talouden moottori, syntyy uutta aineetonta arvoa.

Tässä siirtymässä kasvu ei ole vain määrän lisääntymistä — vaan **taloudellisen ilmaisun laajentumista**. Se on kykyä tehdä näkyväksi sellaisia arvoja ja yhteisöllisiä vaikutuksia, jotka eivät mahtuneet teollisen talouden mittayksikköön. Se on siirtymä taloudesta, joka laskee vain markkinoita, talouteen, joka voi laskea myös hyvinvointia, ekologiaa, kulttuuria, yhteisöllisyyttä, luottamusta ja tulevia sukupolvia.

Kasvu ei ole enää kysymys siitä, miten tehostamme olemassa olevaa.

Kasvu on kysymys siitä, mitä kaikkea voimme alkaa laskea arvoksi.

Tästä syystä ohjelmoitava talous ei ole vain teknologinen innovaatio.

Se on **uusi aikakausi taloudellisessa ajattelussa ja kulttuurissa.**



