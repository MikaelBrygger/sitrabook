---
icon: seedling
cover: ../.gitbook/assets/banner-rec-2.svg
coverY: 0
layout:
  width: default
  cover:
    visible: true
    size: full
  title:
    visible: true
  description:
    visible: false
  tableOfContents:
    visible: true
  outline:
    visible: true
  pagination:
    visible: true
  metadata:
    visible: true
---

# 2. Talouskasvu ohjelmoidaan jakamalla toimijuus verkon reunoille

Kaksi mielenkiintoista eurooppalaista aloitetta  – **EuroStack** ja **Agentic State** –  julkaistiin tänä vuonna. Ne piirtävät kuvaa tulevaisuudesta, jossa maanosa tavoittelee teknologista omavaraisuutta ja hallinnon radikaalia tehostamista tekoälyn avulla.&#x20;

* **EuroStack** rakentaa uuden eurooppalaisen digitaalisen talouden "ruumiin" (infrastruktuuri, sirut, pilvi), koska tunnistaa nykyisen riippuvuuden Yhdysvalloista ja Kiinasta riskialttiiksi.
* **Agentic State** rakentaa hallinnon uusia adaptiivia "aivoja" – autonomisia agentteja, proaktiivista hallintoa – koska se tunnistaa 1900-luvun byrokratian vanhentuneeksi hallintoprotokollaksi.

Mutta tässä piirtyvässä visiossa on kriittinen katvealue. Siltä puuttuu toimiva aineenvaihdunta: talous, joka osaisi hengittää, kasvaa ja jakaa taloudellista tekijyyttä ja toimijuutta verkon reunoille.

Molemmat hankkeet olettavat hiljaisesti, että **taloudellisen laskennan peruslogiikka** – tapa, jolla arvoa mitataan, vaihdetaan ja koordinoidaan – voi pysyä muuttumattomana, vaikka itse laskennan medium on muuttunut totaalisesti. Digitalisoidaan keskuspankki-euro, digitalisoidaan budjettitalous, digitalisoidaan kirjanpito – mutta jätetään itse talouden kieli koskematta. Se on kuin 2020-luvun supertietokoneita pyöritettäisiin 1800-luvun kutomakoneen käyttöjärjestelmällä.

Jos tekoälyn kehitys kiihtyy, mutta taloudellinen äly – kykymme määritellä ja jakaa arvoa – ei kehity, tuloksena on talous, joka on

* Hidas reagoimaan.
* Kyvytön tunnistamaan hyvinvointia ja ekologista suorituskykyä osana arvoa.
* Haavoittuva keskittymiselle ja ulkoiselle ohjaukselle.

**Talouden arkkitehtuurin kehittäminen on tällä hetkellä suurin käyttämätön mahdollisuus Euroopalle.**

Tämän raportin toinen ydinväite on, että talouskasvu on luova kysymys uusien talouden arkkitehtuurien suunnittelusta. Strateginen tehtävämme on päivittää talouden "softa" (protokollat) vastaamaan uuden "raudan" (verkot, AI) potentiaalia. Talouskasvun tulevaisuuden avain löytyy sieltä.

Suomi ei voi kilpailla globaalisti pääoman massalla (ns. brute force), mutta me voimme menestyä erinomaisesti pelissä, jossa ratkaisee arkkitehtuuri: miten arvo lasketaan, miten siihen osallistutaan ja miten taloudellinen toimijuus jakautuu.

Tässä uudessa taloudessa voittajia eivät ole ne, joilla on eniten pääomaa, vaan ne, jotka pystyvät luomaan arkkitehtuureja, jotka muuttavat ihmisten ja yhteisöjen suhteen arvon tuotantoon toimivaksi, luovaksi ja voimaannuttavaksi. Toisin sanoen: kasvu syntyy arkkitehtuureista, jotka jakavat taloudellista tekijyyttä mahdollisimman laajalti verkon reunoille.

Tämä ei ole ideologiaa, vaan verkostoteoriaa:

* **Skaalautumisen laki:** Vain jakamalla toimijuus reunoille saamme käyttöön koko verkoston älykkyyden. Keskus on aina pullonkaula; reunat ovat skaalautuva resurssi.
* **Kapasiteetin laki:** Mitä useammat tekijät pystyvät osallistumaan, sitä suuremmaksi kasvaa koko järjestelmän luova kapasiteetti.
* **Nopeuden laki:** Hajautettu verkosto oppii rinnakkaisesti, keskitetty hierarkia vain sarjamuotoisesti. Verkosto testaa tuhatta ratkaisua samaan aikaan kun keskus suunnittelee yhtä.
* **Paikallisuuden laki:** Arvo syntyy siellä missä todellisuus kohdataan: työssä, hoivassa ja ekosysteemeissä. Paikallinen tieto ja kyky reagoida on aina tarkempaa kuin keskitetty tilasto.
* **Motivaation laki:** Sitoutuminen syntyy tekijyydestä, osallisuudesta ja omistajuudesta. Kun ihmiset hallitsevat itse luomaansa arvoa, vapautuu valtava määrä inhimillistä ja sosiaalista pääomaa, joka nyt makaa käyttämättömänä.

Voittava arkkitehtuuri on se, joka tekee taloudesta ihmisille ja yhteisöille **median** omien päämäärien toteuttamiseen, ei vain ulkoista pakkoa, johon on sopeuduttava.

&#x20;

<details>

<summary><em><strong>EuroStack – Euroopan digitaalinen ruumis</strong></em></summary>

**Mitä tapahtuu, kun Eurooppa päättää rakentaa oman digitaalisen kehonsa?**\
EuroStack on strateginen hanke Euroopan teknologisen omavaraisuuden palauttamiseksi. Sen lähtökohta on yksinkertainen mutta radikaali: digitaaliset infrastruktuurit eivät ole neutraaleja markkinoita – ne ovat geopoliittista valtaa.

**Metodi: Teollinen mittakaava + arvopohjainen suvereniteetti**\
EuroStack kokoaa yhteen sirut, pilven, datan, tekoälyn, kyberturvan ja energian yhdeksi eurooppalaiseksi digitaaliseksi perusrakenteeksi. Se yhdistää teollisuuspolitiikan, julkiset investoinnit ja “Made in Europe” -standardit yhdeksi kokonaiseksi teknologis-poliittiseksi pinoksi.

**Tulokset: Digitaalinen itsemääräämisoikeus**\
– Eurooppalaiset pilvipalvelut\
– Suvereeni tekoäly\
– Omat siruketjut\
– Julkiset digitaaliset perusinfrastruktuurit

**Opetus Suomelle**\
EuroStack näyttää, että teknologinen suvereniteetti vaatii järjestelmätason arkkitehtuuria, ei yksittäisiä hankkeita. Mutta ilman talouden omaa uutta kielioppia Euroopan “ruumis” jää ilman omaa aineenvaihduntaa.

</details>

&#x20;

<details>

<summary><em><strong>Agentic State – Hallinnon uudet aivot</strong></em></summary>

**Mitä tapahtuu, kun valtio alkaa toimia kuten älykäs järjestelmä?**\
Agentic State on visio hallinnosta, jossa tekoälyagentit eivät vain automatisoi byrokratiaa, vaan muuttavat koko julkisen sektorin toimintalogiikan: ennakoivaksi, oppivaksi ja adaptiiviseksi järjestelmäksi.

**Metodi: Autonomiset agentit + reaaliaikainen päätöksenteko**\
Agentic State ehdottaa, että:\
– yksittäiset viranomaistehtävät pilkotaan agenttisysteemeiksi\
– päätöksenteko muuttuu jatkuvaksi, ei jaksottaiseksi\
– hallinto siirtyy reaktiivisesta ennakoivaan tilaan

**Tulokset: Hallinto 2.0**\
– Nopeampi reagointi kriiseihin\
– Personoidut julkiset palvelut\
– Datavetoinen politiikka\
– Vähemmän hallinnollista kitkaa

**Opetus Suomelle**\
Agentic State näyttää, miten hallinnon “aivot” voidaan päivittää tekoälyaikaan. Mutta ilman talouden ohjelmoitavaa kielioppia se optimoi edelleen **vanhaa laskentaa uusilla välineillä**.

</details>

<br>

