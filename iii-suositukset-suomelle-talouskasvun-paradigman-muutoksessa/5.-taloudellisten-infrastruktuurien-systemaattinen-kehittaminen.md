---
icon: seedling
cover: ../.gitbook/assets/banner-rec-5.svg
coverY: 0
layout:
  width: default
  cover:
    visible: true
    size: full
  title:
    visible: true
  description:
    visible: false
  tableOfContents:
    visible: true
  outline:
    visible: true
  pagination:
    visible: true
  metadata:
    visible: true
---

# 5. Taloudellisten infrastruktuurien systemaattinen kehittäminen

### Suositus 3

Jos talous on muuttumassa ohjelmoitavaksi mediaksi, sen kehittäminen ei voi enää olla satunnaisten hankkeiden, yksittäisten kokeilujen tai jälkikäteisen sääntelyn varassa.

Talous ohjelmoitava mediana tarkoittaa taloutta teknologiana, kulttuurina ja ilmaisun välineenä. Mitä tapahtuu kun talous alkaa käyttäytyä teknologisesti – ohjelmistona, rakenteina, protokollina, laskentana? Mitä tapahtuu kun talous alkaa käyttäytyä kulttuurisesti – merkityksinä, tarinoina, käytäntöinä, ilmaisun välineenä? Mitä tapahtuu kun talous alkaa käyttäytyä paljaan poliittisesti – toimijuutena, oikeuksina, mahdollisen määrittelynä?

Tarvitsemme **systemaattisen tavan kehittää itse talouden rakenteita, kieltä ja osallistumisen muotoja** – samalla vakavuudella kuin kehitämme tietoverkkoja, energiajärjestelmiä tai koulutus- ja maanpuolustusjärjestelmää.

Talouden tulevaisuuden "systemaattinen kehittäminen" ei tarkoita vain raportteja. Se tarkoittaa vastausta kysymyksiin: Millä metodilla? Millä organisaatiolla? Millä kokeilun rytmillä? Ja ennen kaikkea: mitä tarkoitusta varten?

<details>

<summary><strong>KIM STANLEY ROBINSON JA TULEVAISUUDEN MINISTERIÖ</strong></summary>

_**Mitä jos tulevaisuus saisi oman äänen  talouden koodissa?**_\
Scifi-kirjailija Kim Stanley Robinson esitteli romaanissaan _The Ministry for the Future_ (2020) radikaalin ajatuksen uudenlaisesta instituutiosta. Teos nousi nopeasti kansainvälisen talouspolitiikan ja ilmastokeskustelun puheenaiheeksi, koska se tarjosi realistisen utopian instituutiosta, joka pystyy toimimaan pitkällä aikavälillä lyhytnäköisessä markkinataloudessa.

Teoksen perusajatus on radikaali mutta yksinkertainen: **Tulevaisuudella täytyy olla ääni siellä, missä talouden pelisäännöt kirjoitetaan.**

**Mitä "ministeriö" kirjassa tekee?**\
Se ei ole perinteinen byrokratia, vaan **koordinoinnin ja laskennan innovaatio.**

* **Tulevaisuuden ääni:** Sen tehtävä on edustaa taloudellisessa päätöksenteossa niitä, joilla ei ole ääntä: tulevia sukupolvia ja ekosysteemejä.
* **Talouden koodaus:** Se kytkee keskuspankit ja teknologian muuttamaan talouden sääntöjä ja luomaan "hiilivaluuttaa" (carbon coin), joka tekee planeetan elinkelpoisuuden vaalimisesta taloudellisesti kannattavinta liiketoimintaa: se käyttää talous- ja valuuttajärjestelmiä kollektiivisen toimijuuden ja historiallis-ekologisen vastuullisuuden rakentamiseen.
* **Semanttinen muutos:** Se osoittaa, että talousmekanismit eivät ole luonnonlakeja, vaan kielellisiä ja juridisia sopimuksia, jotka voidaan kirjoittaa uudelleen, jos poliittinen tahto löytyy.
* **Miten muutos tapahtuu:** Se korostaa, että muutos ei tapahdu itsestään: Tarvitaan kollektiivinen mobilisaatio, instituutioiden uudelleenfundamentointi, talouden re-plasmanointi. Ihmiset, instituutiot ja teknologia järjestyvät uudella tavalla sosiaalisten ja taloudellisten mekanismien uudelleenmuotoilun kautta.&#x20;

**Opetus Suomelle:** Robinsonin viesti on sama kuin tämän raportin: Talousjärjestelmät eivät ole annettuja. Ne ovat suunniteltavia. Talous on teknologiaa, jota voi muuttaa. Meillä on valta ja välineet ohjelmoida se uudelleen niin, että se tuottaa elinkelpoisuutta eikä tuhoa. Tarvitsemme instituutioita, jotka eivät vain hallinnoi nykyistä niukkuutta, vaan uskaltavat käyttää uusia teknologioita (kuten ohjelmoitavaa rahaa) koodatakseen ekologisen ja sosiaalisen kestävyyden suoraan talouden ytimeen. Emme tarvitse uutta “ministeriötä”, mutta tarvitsemme Talouden tulevaisuuden ministeriö -tason ajattelua ja avausten rohkeutta.

</details>

**Malli: Talouden Xerox PARC**

Talouden Xerox PARC” on tässä mielessä käyttökelpoinen ankkuri – ei vain mielikuvana, vaan konkreettisena ja toimivaksi osoittautuneena **toimintamallina uuden median systemaattiselle tutkimiselle ja kehittämiselle**.

Kun Xerox PARC perustettiin 1970-luvulla kehittämään "Tulevaisuuden toimistoa" (The Office of the Future), kukaan ei tiennyt, mitä henkilökohtainen tietokone, graafinen käyttöliittymä tai ethernet tulisivat olemaan. Niitä ei voitu tilata valmiina, koska niitä ei ollut olemassa. Kukaan ei osannut vielä vastata kysymykseen mihin tätä “tietojenkäsittelyä” oikein voi käyttää? Mitä sillä oikein voi tehdä ja miten?

* He eivät tienneet etukäteen, mikä PC on.
* Mutta he keksivät ja rakensivat sen itse tutkimalla, miten ihmiset voisivat käyttää laskentaa ajattelun ja luovuuden välineenä.&#x20;
* He keksivät sille hiiren. He keksivät “ikkunat” ja koko graafisen käyttöliittymän. He keksivät samanaikaisen monikäyttäjälaskennan. Ja he onnistuivat opettamaan lapset käyttämään sitä.

Miten? He kutsuivat samaan tilaan insinöörit, koodarit, tiedemiehet, suunnittelijat ja taiteilijat. Ja he kehittivät rautaa, softaa, käyttöliittymää ja kulttuuria samaan aikaan, rinnakkain.

Nyt olemme samassa tilanteessa talouden kanssa. Tiedämme, että taloudesta on tulossa ohjelmoitavaa, verkottunutta ja moniulotteista. Mutta emme vielä tiedä, miltä sen **käyttöliittymät, mittarit, protokollat ja toimijuuden muodot** näyttävät.

Xerox PARC:n todellinen opetus ei ollut yksittäiset innovaatiot, vaan **metodi uuden median kohtaamiseen**:

* he eivät tienneet etukäteen, mitä uusi väline on – he rakensivat sen kokeilemalla
* he lähestyivät tietokonetta uutena mediana ja ilmaisukielenä, eivät pelkkänä laskentakoneena
* he kehittivät käyttöliittymää, ohjelmointikieliä, verkkoa ja laitteita samassa tilassa, samassa ekosysteemissä ja kokeilun kulttuurissa.

**Mitä Talouden PARC tekisi?**

Talouden PARC:n tehtävä olisi tuoda tämän raportin neljä keskeistä murrosta **yhtäaikaisesti työpöydälle** – ja rakentaa niistä systemaattinen kehitystyön infrastruktuuri:

1. **Talouden paradigman purkaminen ja koodaaminen**

**Tehtävä:** Lähestyä taloutta ja kasvua uutena tilana, joka on ohjelmoitavissa; tehdä näkyväksi nykyjärjestelmän "piilotettu koodi" (reverse engineering) ja kirjoittaa uutta; kääntää painopiste “pelin pelaamisesta” sen sääntöjen muuttamiseen ja avaamiseen.

2. **Talouden toimijuuden jakaminen**&#x20;

**Tehtävä:** Suunnitella ja rakentaa arkkitehtuureja, jotka muuttavat ihmisten ja yhteisöjen suhteen talouteen toimivaksi, luovaksi ja voimaannuttavaksi – toisin sanoen, jakavat taloudellista toimijuutta verkon reunoille.

3. **Talouden protokollat ja luottamus**

**Tehtävä:** Kehittää talouden protokollia, joihin voidaan koodata arvoja ja yhteisesti tärkeitä asioita; protokollia, jotka tuottavat luottamusta ja joita voidaan yhdessä hallita.

4. **Taloudellinen mielikuvitus ja ilmaisutaito**&#x20;

**Tehtävä:** Avata taloudellinen mielikuvitus tekemällä taloudesta ymmärrettävää ja "pelattavaa". Luoda uuden talouden käyttöliittymä (UI), jolla abstraktit prosessit muutetaan ihmisen kokoisiksi työkaluiksi.

5. **Infrastruktuuri ja insituutiot**

**Tehtävä:** Rakentaa tästä kaikesta konkreettista käytettävää avointa infraa – työkaluja, käyttöliittymiä, kirjastoja, protokollia – joka tekee näistä pysyviä yhteiskunnallisia kyvykkyyksiä eikä vain yksittäisiä hankkeita. Luoda fyysinen, juridinen ja kulttuurinen koti tälle työlle: tila, jossa kokeilut eivät ole poikkeuslupien varassa, vaan uutta normaalia.

Talouden PARC ratkoisi samanaikaisesti oikeita talouden kipukohtia (ympäristö, hyvinvointi, likviditeetti, luottamus) **ja** rakentaisi kapasiteettia – osaamista, teknologiaa ja institutionaalisia käytäntöjä – ohjelmoitavaa taloutta varten. Se olisi yhtä aikaa:

– talouden protokollien ja mittareiden **arkkitehtuuritoimisto**\
– uusiin talouden muotoihin erikoistunut **kokeilulaboratorio**\
– taloudellisen lukutaidon ja toimijuuden **koulutusalusta**\
– talouden uusien ilmaisumuotojen **kulttuurinen studio** ja\
– ja “softan **implementointilabra**”, jossa ideat viedään toteutukseen protokollatasolle asti.

**Kolmas suosituksemme on, että prosessi tämän kyvykkyyden rakentamiseksi käynnistetään välittömästi.**

Se vaatii pysyvän kokeellisen kehitysympäristön, jossa talouden tulevaisuuden käyttöliittymiä, kielioppeja ja toimijuuden muotoja ei vain hahmotella, vaan rakennetaan rinnakkain.

&#x20;

