---
icon: object-intersect
cover: .gitbook/assets/gitbook-cover-t.png
coverY: 0
layout:
  width: wide
  cover:
    visible: true
    size: full
  title:
    visible: true
  description:
    visible: false
  tableOfContents:
    visible: true
  outline:
    visible: false
  pagination:
    visible: true
  metadata:
    visible: true
---

# Mitä jos käsityksemme taloudesta pitää muuttua?

#### Miten digitaalisiin verkkoihin siirtyvä talous muuttaa käsitystämme taloudellisesta kasvusta, arvosta ja koordinaatiosta? Ohjelmoitava kasvu -selvitys tarkastelee taloutta uutena mediana: ohjelmoitavana ympäristönä, jonka kautta arvoja ja yhteiskunnallisia suhteita voidaan muotoilla uudelleen.

#### Hankkeessa laaditaan kuusi skenaariota talouskasvun merkityksestä tässä uudessa kontekstissa sekä ehdotuksia siitä, miten Suomi voi rakentaa strategisen etulyöntiaseman kehkeytyvissä verkostoissa.

&#x20;

<details>

<summary>Nykyinen työvaihe</summary>

Selvitys valmistuu joulukuussa 2025.

**Työn alla**

* Viimeistelemme sisältöjä.
* Päivitämme sivuston rakennetta ja visuaalista ilmettä.

**Aikaisemmat päivitykset**

* Ensimmäinen kokonainen versio johdannosta.
* Ensimmäinen kokonainen versio suosituksista.
* Ensimmäiset versiot skenaarioista.

</details>

### **Hankekuvaus**

_Hankkeen toteuttaa ECSA Labs Oy. Rahoittajana toimii Sitra, joka keväällä 2025 haki selvityksiä uusista näkökulmista Suomen talouskasvun tulevaisuuteen._

_Tämä sivusto toimii sekä hankkeen kirjoitustyötä kokoavana alustana että säännöllisesti päivitettävänä julkaisuna ja kohtaamispaikkana kaikille aiheesta kiinnostuneille._&#x20;

&#x20;\
**Tavoitteena** on kysyä: mitä jos talouden siirtyminen ohjelmoitavien tietojenkäsittelyverkostojen päälle tarkoittaa muutosta itse talouden ja sen kasvun ajatuksessa?&#x20;

**Toimenpiteinä** analysoimme talouden uutta mediaa – sitä, miten taloudesta itsestään on tulossa aktiivinen ohjelmoitava toimintaympäristö, jossa arvoja ja yhteiskunnallisia suhteita voidaan muotoilla uudelleen. Laadimme kuusi skenaariota siitä, mitä kasvu voi tarkoittaa tällaisessa ympäristössä ja esitämme, miten Suomi voi ottaa strategisen etulyöntiaseman nousevissa taloudellisissa verkostoissa.&#x20;

**Tuloksena** syntyy selvitys, joka toimii tiekarttana uuden talouskasvun aikakaudelle: kutsuna Suomelle kohti syvempää ymmärrystä siitä miten talouden itsensä perustat ovat muuttumassa ja mitä kasvun mahdollisuuksia nämä muutokset avaavat.

**Hankkeen tavoitteena on avata uusia näkökulmia talouskasvun tulevaisuuteen: voisivatko talouden kasvun mahdollisuudet avautua täysimääräisesti vasta, kun ymmärrämme itse talouden uudella tavalla – ohjelmoitavana, kommunikatiivisena ja verkostopohjaisena mediumina?**

Selvitys etsii vastauksia mm. seuraaviin kysymyksiin:

* Mitä on talouskasvu, jos talous ei ole vain yritysten, instituutioiden ja markkinoiden järjestelmä, vaan protokolla: joukko ohjelmoitavia sääntöjä, jotka määrittävät mitä voimme arvottaa ja koordinoida?
* Mitä jos talouden kasvu on kiinni siitä, mitä voimme taloudessa ilmaista ja ohjelmoida – ja siitä, kuka pääsee tekemään tätä?
* Millaisia uusia kasvun logiikkoja ja taloudellisia yksiköitä ohjelmoitava talous synnyttää?
* Miten Suomi voi olla ensimmäisten joukossa, joka hyödyntää tämän muutoksen – ei vain teknologisesti, vaan ymmärryksen ja kulttuurin tasolla?

